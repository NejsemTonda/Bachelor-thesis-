\chapter*{Úvod}
\addcontentsline{toc}{chapter}{Úvod}

V posledních dekádách se umělá inteligence stala klíčovým prvkem v mnoha technologických a vědeckých oborech, včetně počítačových her \cite{CAMPBELL200257} \cite{Vinyals2019}. Jedním z fascinujících přístupů, jak umělá inteligence může ovlivnit interakci s počítačovými hrami, je použití evolučních algoritmů. Tyto algoritmy, inspirované biologickou evolucí, nabízejí zajímavý mechanismus pro automatizované řešení problémů a optimalizaci procesů \cite{EibenSmith2015}.

Poly Bridge je počítačová hra zaměřená na stavební inženýrství a řešení fyzikálních hádanek. Hra žádá od hráčů, aby stavěli mosty přes různé rozpětí vodních ploch s omezenými zdroji a za dodržení specifických parametrů \cite{drycactus}. Cílem této bakalářské práce je prozkoumat, jak mohou být evoluční algoritmy použity pro automatické generování a optimalizaci mostních konstrukcí v rámci hry.

Práce nejprve představí základní koncept evolučních algoritmů a vysvětlí jejich principy a metody. Následně bude analyzovat specifika hry Poly Bridge, aby bylo možné vytvořit fyzikální simulované prostředí pro aplikaci těchto algoritmů. Praktická část práce se zaměří na implementaci vybraných algoritmů, jejich testování a hodnocení na základě efektivity a práci se zdroji.

Cílem této bakalářské práce je nejen prozkoumat teoretické aspekty evolučních algoritmů, ale především demonstrovat jejich praktické využití a potenciál v kontextu moderních počítačových her. Tato práce tedy může sloužit jako příklad, jak moderní metody umělé inteligence mohou překonat tradiční přístupy používané komunitou hráčů počítačových her. 

\section{Související literatura}

Pro návrh evolučních operátorů využijeme inspiraci z existujících studií, které se zaměřily na podobný problém. Konkrétně z diplomové práce Huga Lispectora \cite{Lispector2022} adoptujeme metodu chytré inicializace mostů. Dále použijeme některé evoluční operátory z programovacího projektu AstroSama \cite{AstroSam2023}. Je třeba poznamenat, že obě zmíněné práce se nevěnují přesně stejnému problému, což nám znemožňuje přímé porovnání našich výsledků s těmito studiemi.

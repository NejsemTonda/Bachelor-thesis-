\chapter{Hra PolyBridge}

Poly Bridge je logická simulovaná hra, která byla vyvinuta nezávislým vývojářským týmem Dry Cactus v roce 2016 \cite{drycactus}. Hráči mají za úkol navrhovat mosty, které musí odolat zátěži projíždějících vozidel a zároveň splňovat omezení daná rozpočtem a dostupnými materiály. Díky svému základu v realistické fyzice nabízí Poly Bridge možnost experimentovat s různými stavebními technikami a materiály.

Zajímavým aspektem hry je také komunitní prvek. Hráči mohou sdílet své vlastní návrhy mostů a úrovní online, kde je mohou ostatní hráči testovat a hodnoti. Díky tomu, je možné sdílet techniky a nápady mezi hráči z celého světa. 

\emph{\uv{Popusťte uzdu své inženýrské kreativitě v poutavém a neotřelém simulátoru stavby mostů se všemi zvonky a píšťalkami. Užijte si hodiny řešení fyzikálních hádanek v kampani a pak se vrhněte do sandboxu a vytvářejte vlastní návrhy mostů a hádanky!}} (Dry Cactus přeloženo \cite{drycactus})

\section{Vlastní hra}

Samotná hra se skládá ze 7 kampaní. V každé kampaní se nachazí 15 různých úrovní, které se postupně zvyšují v obtížnosti.

Po výběru úrovně je hráči představeno prostředí, které se ve většině případů skládají z levého a pravého břehu, řeky a jednoho nebo více vozidel. K dispozici je řada materiálů, jako je dřevo, vozovka, ocel, hydraulika a další. Materiály se od~sebe liší svou nosností, maximální délkou a cenou.

Hráč nejdříve vytvoří svůj návrh a realizuje ho klikáním na předem určené body v prostředí. Kliknutím na dva body se mezi nimi vytvoří vybraný materiál. Pokud dva materiály končí nebo začínají na stejném bodě, vytvoří se mezi nimi volně pohyblivý kloub. V každé úrovni jsou předem některé body vybrané jako kotvy. Tyto kotvy jsou nepohyblivé a hráč na ně může navázat stavbou svého mostu a získat tím oporu pro jeho výtvor.

Když je hráč se svým návrhem a realizací spokojený, může spustit simulaci. Během simulace není možné přidávat další materiály. Vozidla začnou jezdit z jedné strany mostu na druhou a hráč sleduje, zda konstrukce vydrží. Pokud most selže, hráč musí identifikovat slabá místa a provést potřebné úpravy.

Proces návrhu, testování a úprav se opakuje, dokud most nevydrží požadované zatížení bez překročení rozpočtu.

\begin{figure}[p]\centering
\includegraphics[width=\linewidth]{img/poly_screen_1.jpg}
\caption{Ukázka ze hry polybridge \citet{drycactus}}
\label{poly-fig:1}

\end{figure}

\begin{figure}[p]\centering
\includegraphics[width=\linewidth]{img/poly_screen_2.jpg}
\caption{Ukázka ze hry polybridge \citet{drycactus}}
\label{poly-fig:2}
\end{figure}



